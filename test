SCRITTURA PRIVATA TRANSATTIVA DI DIVISIONE
tra
- la Sig.ra LUCILLA BLASETTI nata a Roma il giorno 22 giugno 1956 (cod. fisc.: BLS LLL 56H62H501M), domiciliata in Via Luigi Calori, 37, rapp.ta, difesa ed assistita dagli avv.ti Paolo Pannella ed Irene D’Angeli del Foro di Roma;
- la Sig.ra ANTONELLA BLASETTI nata a Roma il giorno 17 gennaio 1958 (cod. fisc.: BLS NNL 58A57H501B), domiciliata in Via Luigi Calori, 32, rapp.ta, difesa ed assistita dall’avv. Gianni Ceccarelli del Foro di Roma;
- il Sig. EUGENIO BLASETTI nato a Roma il giorno 21 novembre 1960 (cod. fisc.: BLS GNE 60S21H501Y), domiciliato in Via Luigi Calori, 37, rapp.to, difeso ed assistito dall’avv. Giuseppe Vona del Foro di Roma;
p r e m e s s o
a) che i Sigg.ri Lucilla, Antonella e Eugenio Blasetti, tra loro germani, sono figli nonché unici eredi superstiti della comune genitrice Viola Michelangeli, nata a Petrella Salto il 29 maggio 1926 e deceduta in Roma in data 15 marzo 1999, premorta al comune genitore Achille Valerio Blasetti, nato ad Avezzano l’11 giugno 1922 e deceduto in Roma in data 15 settembre 1999;
b) che è pendente tra le parti, dinanzi il Tribunale Ordinario di Roma, un procedimento giudiziale, distinto con il n. 88471/04 R.G., promosso da Eugenio Blasetti e la cui domanda introduttiva è stata trascritta presso l’allora Conservatoria dei RR.II. Di Roma I. A detto giudizio è stato riunito il procedimento giudiziale, distinto con il n. 56137/05 R.G., promosso contro Lucilla Blasetti dalla Sig.ra Giada Caprini e nel quale quest’ultima, tra le altre cose, ha chiesto il rigetto della domanda di simulazione nonché la cancellazione della trascrizione effettuata da Eugenio Blasetti. Giada Caprini ha anche promosso un giudizio penale a carico di Lucilla Blasetti per frode nell’ambito del quale la Corte di Appello di Roma, con sentenza n. 2602 del 2016, poi confermata dalla Suprema Corte Penale con sentenza n. 1176 del 2018, le ha liquidato una provvisionale di € 20.000,00, oltre spese processuali;
b) che nel procedimento civile n. 88471/04 R.G. è intervenuta sentenza non definitiva n. 18466/2017, emessa dal Tribunale di Roma in data 9 settembre 2017 e depositata il 30 successivo, avverso cui le parti si sono riservate l’impugnazione, tranne Giada Caprini per la quale la sentenza è passata in cosa giudicata; sentenza parziale che ha rigettato le domande di simulazione e collazione proposte con riferimento alla compravendita dell'immobile di Via Acherusio 18 di cui all’atto per Notaio A. Capalbo rep. 3477 racc. 966 del 3 maggio 1983; all’appezzamento di Terreno in loc. Tor Vergata in catasto terreni al foglio 115 part. 391 per atto Notaio Domenico Cucchiari del 18 maggio 1981, e all'immobile sito in Roma, Via Anna Foa s.n.c. di cui all'atto di compravendita del 6 aprile 1998 per Notaio Mariateresa Antonucci; ha ordinato al competente Conservatore dei Registri immobiliari la cancellazione della trascrizione della domanda di simulazione, eseguita il 23 dicembre 2004 (n. reg. gen. 159713/ reg. part. 103508) contro Lucilla Blasetti con esonero da ogni responsabilità; ha accolto la domanda di collazione con riferimento alla somma di euro 154.937,00 e, per l'effetto, ha dichiarato Lucilla Blasetti tenuta a collazionare per imputazione la suddetta somma oltre interessi legali dalla data di apertura della successione; ha rigettato la domanda proposta da Giada Caprini nel giudizio riunito n. 56137/05 e nella comparsa di intervento con compensazione integrale delle spese di lite;
c) con ordinanza del 28/30 settembre 2017, il Tribunale di Roma ha rimesso la causa sul ruolo disponendo farsi luogo a CTU sui beni caduti in successione (di cui appresso) conferendo l'incarico all’Ing. D'Addio;
d) che i beni caduti in successione sono così censiti: 

1) Via Monterotondo 8 piano I int. 5 u.i. censita al fg. 561 part. 1017 sub 6;
2) Via Monterotondo 8 piano interrato box auto censito al fg. 561 part. 1017 sub 16;
3) Via Calori 37 u.i. censita al foglio 115 particella 395 sub 504;
4)) Via Calori 37 u.i. censita al foglio 115 particella 395 sub 5;
5) Via Calori 37 u.i. censita al foglio 115 particella 395 sub 503; 
6) Via Calori 37 u.i. censita al foglio 115 particella 395 sub 3;
7) Via Calori 37 u.i. censita al foglio 115 particella 395 sub 501;
8) Via Calori 37 u.i. censita al foglio 115 particella 395 sub 502;
9) Via Calori 37 u.i. censita al foglio 115 particella 682;
10) Via Calori 37 u.i. censita al foglio 115 particella sub 503 (ex particella 870); 
11) Petrella Salto località santa Vittoria u.i. al foglio 73 particella 48; 
12) Petrella Salto Via Maoli 29-31 u.i. censita al fg 72 part. 218 sub 2; 
13) Petrella Salto Via Maoli 16 u.i. censita al fg 72 part. 271 sub 2, 
il tutto come risulta dalle relazioni tecniche del nominato Consulente d’Ufficio, Ing. Raffaele D’Addio (Ord. Ing. Roma n. A-13967): la prima, definitiva, del 31 ottobre 2011, come agli atti del fascicolo di causa R.G. n. 88471/04; la seconda già depositata nella versione definitiva, per via telematica, in data 16 marzo 2020;
Le parti evidenziano che nelle more del giudizio, in base a delle recenti verifiche eseguite dal Notaio Fasani, i beni immobili di cui ai punti 12) e 13) non risultano più riconducibili in capo agli eredi.
Tanto premesso, le parti, come sopra identificate e rappresentate, avendo verificato che sussistono le condizioni per definire in via bonaria e transattiva i rapporti giuridici ed economici oggetto dei giudizi sopra richiamati e di quanto negli stessi dedotto e richiesto, sono venute nella determinazione di stipulare, ai sensi e per gli effetti dell’art. 1965 c.c., il presente accordo regolato dai seguenti
patti e condizioni

art. 1) La premessa è vincolante e forma parte integrante del presente atto.
art. 2) Le parti concordano che la quota ereditaria di spettanza della Sig.ra Lucilla Blasetti sia definita e liquidata in € 400.000,00 (euro quattrocentomila/00), ossia Lucilla Blasetti dovrà ricevere, all’esito dei negozi giuridici che le parti andranno a porre in essere, la somma di € 400.000,00 (euro quattrocentomila/00), nei tempi e modi di cui appresso.
Al solo scopo di consentire il perfezionamento negoziale del presente accordo, le parti stimano che la somma dovuta a Lucilla Blasetti corrisponda, in via puramente esemplificativa, al 90% del valore degli immobili n. 1 e 2 di cui al punto d) della premessa, percentuale che sarà indicata nell’atto di divisione a rogarsi entro e non oltre la data del 30 settembre 2020, dinanzi al Notaio in Roma Dott. Luigi Fasani, con studio notarile sito alla Via______, le cui spese e relativi oneri fiscali le parti espressamente concordano dovranno sopportarsi da ciascuno in parti eguali e che si indicano in totali € 18.000,00 (euro diciottomila/00), come da preventivo del Notaio stesso.
Art. 3) Lucilla dichiara di accettare la somma di € 400.000,00 (euro quattrocentomila/00) come concordata e dichiara di rinunciare ad ogni diritto, pretesa ed azione sugli immobili inclusi dal numero 3 al numero 11 compreso, di cui al punto d) della premessa all’esito del ricevimento della somma a lei dovuta di € 400.000,00 (euro quattrocentomila/00).
Art. 4) Le parti concordano che la somma di € 400.000,00 (euro quattrocentomila/00) verrà corrisposta a Lucilla con la vendita degli immobili 1) e 2) di cui al punto d) della premessa, indipendentemente dal valore convenzionale attribuitole in proprietà di cui all’art. 2 nonché indipendentemente dal ricavato della vendita stessa. Tutte le eventuali spese o debenze, passate, presenti e future, a qualsivoglia titolo o ragione, riferibili e non alla divisione e/o alla vendita degli immobili oggetto di divisione, ed anche con riguardo e/o nei confronti di terzi, non potrà essere addebitata a Lucilla, eccezion fatta per quelle espressamente previste nel corpo della presente scrittura.
Se il ricavato della vendita, al netto delle suddette spese, dovesse essere superiore rispetto alla somma di spettanza di Lucilla, la maggior somma sarà attribuita ad Antonella ed Eugenio che se lo divideranno per metà. Nella eventualità in cui, all’esito della vendita degli immobili n. 1 e 2 di cui al punto d) della premessa, il ricavato, al netto delle suddette spese, fosse inferiore ai 400.000,00 euro dovuti a Lucilla Blasetti, i Signori Eugenio ed Antonella Blasetti, contestualmente all’atto notarile di vendita dei ricordati immobili, dovranno integrare, in via solidale tra loro, la somma ricavata dalla vendita dei suddetti sino a concorrenza di € 400.000,00 da versare sul conto dedicato dal Notaio Fasani e di cui appresso.
La somma richiesta a titolo di caparra sulla vendita degli immobili di Via Monterotondo non potrà essere inferiore ad € 30.000,00 (euro trentamila/00) e verrà attribuita a Lucilla, in acconto sulla somma spettante, o comunque la suddetta somma verrà versata a Lucilla da Antonella ed Eugenio all’atto del preliminare di vendita degli immobili di Via Monterotondo per consentirle, a sua volta, di corrispondere la caparra per l’acquisto di altro immobile o per altri usi e/o spese connessi all’acquisto stesso e/o al trasferimento dall’abitazione.
La restante parte del prezzo ricavato dalla vendita degli immobili di Via Monterotondo verrà interamente vincolato su conto corrente detenuto dal Notaio in Roma Luigi Fasani che avrà la procura all’incasso delle somme derivanti dalla compravendita e che le distribuirà come sopra a ciascuno per la parte di spettanza, detratte le eventuali spese di gestione del conto, all’atto della presentazione a lui del verbale di rilascio dell’immobile in uso a Lucilla ed alla di lei famiglia.
Tale rilascio dovrà avvenire da parte di Lucilla entro e non oltre i 12 mesi successivi alla data di stipula dell’atto di compravendita degli immobili di Via Monterotondo e solo allora il Notaio verserà in favore di Lucilla la restante parte dei 400.000,00 euro ad essa spettante, utile all’acquisto definitivo della nuova abitazione.
Contestualmente al rilascio dell’immobile di Via Calori da parte di Lucilla, tutti gli arredi di proprietà di quest’ultima verranno temporaneamente trasferiti e custoditi presso un magazzino individuato di concerto tra le parti. Le spese necessarie per il trasporto degli arredi presso il suddetto magazzino e di locazione dello stesso, saranno a carico esclusivo di Antonella ed Eugenio per un periodo massimo di mesi tre (3) decorrenti dal rilascio. Resteranno, invece, ad esclusivo carico di Lucilla tutte le spese necessarie per la locazione di un alloggio momentaneo per lei e per il proprio nucleo familiare.
Art. 5) Le parti concordano che la vendita degli immobili 1) e 2) di cui al punto d) della premessa avverrà, immediatamente dopo l’atto di divisione notarile, a cura di Antonella ed Eugenio, che riceveranno da Lucilla idonea procura a vendere gli immobili 1) e 2) da esercitarsi entro e non oltre mesi ventiquattro (24) dalla sottoscrizione dell’atto di divisione notarile e dalla contestuale procura a vendere dinanzi il medesimo Notaio.
Art. 5-bis) Antonella ed Eugenio danno atto che una porzione dell’immobile di cui al punto 1) della lett. d) della premessa ed oggetto della procura a vendere di cui all’articolo 5) è attualmente da loro due concesso in locazione a degli inquilini, con regolare contratto di affitto a canone concordato stipulato esclusivamente da loro due in data___ e con scadenza _____ . Antonella ed Eugenio attestano di essere gli unici a percepire i redditi derivanti dal suddetto contratto di affitto sin dalla data di stipula dello stesso e, pertanto, anche dopo la divisione notarile, continueranno a pagare, fino alla data di rilascio dell’immobile da parte dei loro inquilini, le relative spese di ogni genere (ivi compresa eventuale buonuscita in favore degli inquilini, danni causati dagli stessi ecc.), gli oneri condominiali, le utenze e le tasse (IRPEF sui canoni percepiti, TARI)sugli immobili di cui ai punti 1 e 2 lett. d) della scrittura, esonerando Lucilla da ogni pagamento, accertamento, responsabilità ed incombenza fiscale e non, anche per gli anni precedenti. A decorrere dalla data di rilascio degli immobili di cui ai punti 1 e 2 lett d) da parte degli inquilini di Antonella ed Eugenio e fino alla vendita degli stessi, gli oneri condominiali e la TARI verranno suddivisi e pagati in parti uguali da tutti e tre i germani. Le utenze, se attive, verranno corrisposte dagli effettivi utilizzatori degli immobili o porzioni di essi di cui ai punti 1 e 2 lett. d) della scrittura. Quanto all’IMU sugli immobili di cui ai punti 1 e 2 lett. d), le parti convengono che, a decorrere dalla data della sottoscrizione dell’atto di divisione notarile dinanzi il Notaio Fasani, Lucilla si impegnerà a corrispondere il 90% della tassa annuale sugli immobili di cui ai punti 1 e 2 lett. d) della presente scrittura, mentre Antonella ed Eugenio il rimanente 10%, ognuno per la propria metà, sulla scorta delle quote di proprietà assegnate nell’atto a firma del Notaio Fasani (90% Lucilla; 5% Antonella; 5% Eugenio). Allo stesso modo, l’IMU relativo a tutti i restanti immobili assegnati in proprietà ad Eugenio ed Antonella in sede notarile, verrà dagli stessi corrisposto in base alle rispettive assegnazioni in proprietà. Antonella ed Eugenio acconsentono che, a decorrere dalla data di rilascio dell’immobile da parte dei loro inquilini (giugno 2021), uno dei figli di Lucilla possa trasferire la propria residenza in una porzione dell’immobile di cui al punto 1 lett. d) della scrittura. 
Lucilla acconsente che, entro e non oltre il termine di 24 mesi dalla data di sottoscrizione dell’atto di divisione notarile (medesimo termine concesso per la procura speciale a vendere gli immobili di cui ai punti 1 e 2 lett. d), sia Antonella a gestire i rapporti con il Condominio e con gli affittuari suoi e di Eugenio presenti all’interno di una porzione dell’immobile di cui al punto 1 lett. d).
Art. 6) E’ pattuito tra le parti che Lucilla, come pure tutti i componenti del proprio nucleo familiare, rimangano, a titolo di comodato d’uso gratuito con regolare contratto tra le parti da stipularsi contestualmente all’atto di divisione notarile e da depositarsi/registrarsi all’Agenzia delle Entrate, ad abitare l’immobile che attualmente occupano senza spese, tranne le utenze domestiche in loro uso esclusivo e/o per la loro quota di spettanza nonché le spese dell’AMA divenute esigibili e per la sola quota di spettanza, fino alla data del rilascio dell’immobile di Via Calori.
L’immobile che rimarrà in comodato d’uso gratuito a Lucilla per l’intero periodo sopra indicato risulta composto dall’intero ultimo piano di Via Calori 37 (u.i. censita al foglio 115 particella 395 sub 3;)  comprensivo di scale esterna ed interna per accedere alla cucina/veranda ed al terrazzo al piano sottostante (porzioni dell’u.i. censita al foglio 115 particella 395 sub 503, anch’esse rientranti nei beni concessi in comodato d’uso gratuito), giardino antistante, garage con posti auto ed ingresso con cancello pedonale e carrabile. 
In caso di ritardato rilascio dell’immobile nel termine sopra indicato, Lucilla dovrà corrispondere un’indennità di occupazione mensile pari ad € 3.000,00, da prelevarsi dal conto corrente detenuto dal Notaio in Roma Luigi Fasani e da lui erogata in quote uguali a Eugenio e Antonella.
Art. 7) Le parti concordano che il complesso immobiliare di Via Calori, identificato dal n. 3 al n. 10 del punto d) della premessa, potrà essere utilizzato diversamente od alienato soltanto successivamente all’avvenuto rilascio dell’immobile da parte di Lucilla, così da permettere il corretto adempimento del presente accordo.
Art. 8) Le parti concordano, fermo quanto all’art. 7, che i restanti immobili di cui al punto d) della premessa saranno divisi tra i germani Antonella ed Eugenio in parti uguali.
Art. 9) Le parti, quanto a tutti i beni mobili facenti parte dell’asse ereditario (a titolo esemplificativo e non esaustivo: quadri, gioielli, pellicce, mobili ecc.), ne concordano la divisione, previo inventario, secondo equità, da effettuarsi immediatamente dopo la divisione ereditaria dinanzi al Notaio Fasani ed entro e non oltre la data di sottoscrizione del preliminare di compravendita degli immobili di Via Monterotondo.
Art. 10) Le parti, con la presente scrittura, prestano ciascuno il proprio consenso, come richiesto dall’art. 2668 c.c., per la cancellazione della trascrizione della domanda giudiziale di simulazione e divisione eseguita presso l’Agenzia del Territorio Conservatoria dei Registri Immobiliari, Circoscrizione Roma 1, in data 23 dicembre 2004 recante N.R.G. 159713 e Reg. part. 10350, relativamente all’immobile di Via Acherusio n. 18 in Roma, da eseguirsi dinanzi a Notaio da indicarsi anche di concerto con il legale della Sig.ra Giada Caprini.
Art. 11) Con l’integrale adempimento degli obblighi assunti con il presente accordo ogni questione relativa ai rapporti sopra menzionati ed alle successioni di Viola Michelangeli ed Achille Valerio Blasetti si intende definitivamente risolta, per cui nessuna altra pretesa e/o richiesta potrà essere avanzata dalle parti anche se non dedotta.
I Sigg. Lucilla Blasetti, Antonella Blasetti ed Eugenio Blasetti, si impegnano a rinunciare, l’uno verso l’altro, all’azione ed agli atti del giudizio pendente dinanzi al Tribunale di Roma, recante R.G. 88471/04, nonché all’impugnazione e/o esecuzione fra loro della sentenza non definitiva n. 18466/2017 emessa dal Tribunale di Roma in data 29 settembre 2017 e depositata il 30 successivo. Le parti divideranno pro quota le spese che il Giudice andrà a liquidare in favore del CTU.
I Sigg. Lucilla Blasetti, Antonella Blasetti ed Eugenio Blasetti si impegnano, altresì, a rinunciare a qualunque azione e impugnazione, riduzione e/o petizione ereditaria della successione del Sig. Achille Valerio Blasetti, come anche pervenuta dalla compianta moglie Sig.ra Viola Michelangeli, nonché a qualunque diritto e/o pretesa che ciascuno di essi possa eventualmente far valere per qualsivoglia obbligazione sorta a qualunque titolo, anche in relazione a vicende e/o fattispecie non connesse o collegate al presente atto, rilasciandosi all’uopo l’uno verso l’altro, ampia e finale quietanza liberatoria per ogni ragione o pretesa o diritto di credito, passato presente o futuro,  a qualsivoglia titolo e natura, senza eccezione alcuna.
In caso di mancato adempimento anche di una sola delle parti agli obblighi come assunti nella presente scrittura, quest’ultima dovrà considerarsi risolta ipso iure con la conseguente e più ampia facoltà e/o diritto di azione in favore di ciascuna delle parti.  
art. 11) Sottoscrivono la presente, unitamente alle parti, anche gli Avv.ti Paolo Pannella, Irene D’Angeli, Gianni Ceccarelli e Giuseppe Vona per espressa rinuncia alla solidarietà professionale ex art. 13, comma 8, L. 31.12.2012 n. 347 (legge professionale forense).
La presente scrittura è formata da otto (8) pagine dattiloscritte e viene letta, confermata e sottoscritta dalle parti. 
Roma, lì 


  Lucilla Blasetti                              Antonella Blasetti                                   Eugenio Blasetti 





Avv. Irene D’Angeli                    Avv. Gianni Ceccarelli                            Avv. Giuseppe Vona



                                                          
Avv. Paolo Pannella
      


